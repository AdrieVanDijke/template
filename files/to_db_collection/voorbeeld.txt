Meldcode huiselijk geweld:
Wanneer je een actieve praktijk heb, kan het zijn dat je geconfronteerd wordt met huiselijk geweld. Het is belangrijk om te beseffen dat jij als zorgverlener een morele verplichting hebt om na te gaan of je dit zou moeten melden of niet. Maak voor het oriënteren gebruik van deze pagina: https://www.rijksoverheid.nl/onderwerpen/huiselijk-geweld/meldcode. Vervolgens kun je je verder oriënteren met een afwegingskader zoals genoemd op eerder genoemde  website. Hier een geschikt afwegingskader ook voor alternatieve of complementaire zorgverleners: https://afwegingskadermeldcode.nl/.
Wanneer je besluit dat melden nodig is, doe je dit via de website van veiligthuis.nl (https://veiligthuis.nl/). Volg hierbij altijd de stappen zoals toegelicht door de rijksoverheid en veiligthuis.nl. Ga zelf na welke manier jou het beste uitkomt en wijk zo min mogelijk af van het stappenplan. Wanneer je besluit melding te maken van huiselijk geweld dien je deze actie tevens op te nemen in het cliëntendossier. Neem de datum op dat je melding maakte en onderbouw dit kort.

Veilig Incidenten Melden (VIM):
Incident: Met een incident wordt een voorval, handeling of gebeurtenis aangeduid die is uitgevoerd door een zorgverlener in functie of tijdens een behandeling heeft plaatsgevonden die schadelijke gevolgen kan hebben voor de cliënt. In andere woorden; elk voorval waar de cliënt een klacht voor in kan dienen of heeft ingediend. Met VIM wordt bedoeld het bespreken van een incident met een intervisiegroep. Omdat er een incident heeft plaatsgevonden kan er ook gesproken worden van een incidentengroep. Een incident dient door deze groep besproken te worden zodat de groep er van kan leren. Voor de duidelijkheid; Veilig Incidenten Melden betekent niet dat een incident aan een externe instantie gemeld dient te worden.
Meer informatie in de Veilig Incidenten Melden pdf: https://kwaliteitsysteem.nl/bulk/docs/algemeen/veilig_incidenten_melden_VIM_CAT.pdf

Meldplicht Datalek:
Wat is een datalek?
Bij een datalek gaat het om ongeoorloofde of onbedoelde toegang tot persoonsgegevens. Maar ook om het ongewenst vernietigen, verliezen, wijzigen en verstrekken van persoonsgegevens. Ook hierdoor kunnen de betrokken personen namelijk schade leiden.Wat moet ik doen wanneer er een datalek is?
Als zorgverlener dien je na te gaan of dit datalek gemeld dient te worden bij de Autoriteit Persoonsgegevens. Dit kun je nagaan door de stappen te volgen in dit document: https://autoriteitpersoonsgegevens.nl/sites/default/files/atoms/files/stappenplan_actie_datalek.pdf. Lees het document goed door en neem alle stappen die nodig zijn. Wanneer je besluit dat een datalek gemeld dient te worden, kijk dan op de website van Autoriteit Persoonsgegevens, met name bij deze link: https://autoriteitpersoonsgegevens.nl/nl/onderwerpen/beveiliging/meldplicht-datalekken. Daarnaast kan het verstandig te zijn de beroepsorganisatie, geschilleninstantie en of de instantie waarbij je een (eventueel) elektronisch cliëntendossier afneemt te melden dat er sprake is van een datalek.